\chapter{Symulacyjna weryfikacja tezy}

Weryfikacja przedstawionego w pracy modelu błędu i wynikających z niego założeń odbędzie się w pierwszej kolejności metodą symulacyjną. W bieżącym rozdziale przedstawiony zostanie przykładowy tor pomiarowy, a następnie zostaną w nim wyróżnione kolejne źródła błędów. Na podstawie przedstawionego wcześniej modelu błędu opisane zostaną związki zachodzące pomiędzy błędami i oszacowana zostanie niepewność wielkości wyjściowych analizowanego toru pomiarowego. Wyniki uzyskane za pomocą zaproponowanego modelu zostaną porównane z wynikami uzyskanymi metodą Monte-Carlo. Omawiana analiza zostanie przeprowadzona z osobna dla każdego fragmentu toru pomiarowego, a następnie na podstawie ustalonych związków między błędami oszacowana zostanie niepewność rozszerzona wielkości wyjściowych analizowanego toru pomiarowego.

Przykładowy tor pomiarowy składać się będzie z przetwornika pomiarowego, który przekształcać będzie ciągłą w czasie wielkość fizyczną $s(t)$ na reprezentujący ją sygnał napięciowy $y_{a}(t)$. Sygnał wyjściowy przetwornika pomiarowego poddawany będzie wzmocnieniu w celu dopasowania jego poziomu do zakresu napięcia wejściowego przetwornika analogowo-cyfrowego. Wzmocniony sygnał $y_{b}(t)$ podawany będzie na wejście przetwornika analogowo-cyfrowego, którego wielkości wyjściowe oznaczono symbolem $x_{c}(i)$. Ostatecznie sygnał wyjściowy przetwornika analogowo-cyfrowego trafiać będzie na wejście algorytmu dyskretnej transformacji falkowej, a na jego podstawie wyznaczany będzie wektor wielkości wyjściowych oznaczonych jako $X(k)$. Schemat ideowy opisanego toru pomiarowego przedstawiono na rysunku \ref{fig_chain_symul}.

\begin{figure}[htb!]
\begin{center}
\includegraphics{obrazki/schemat_symul}
\caption{Schemat blokowy toru pomiarowego będącego obiektem przeprowadzanego eksperymentu symulacyjnego \label{fig_chain_symul}}
\end{center}
\end{figure}

Podczas eksperymentu przyjmuje się, że przetwarzany sygnał pomiarowy będzie obarczony błędem związanym z szumem, o stałej widmowej gęstości mocy i rozkładzie normalnym. Przetwornik pomiarowy, zastosowany w celu przetworzenia analizowanego sygnału wejściowego na postać napięciową, posiadać będzie pewną częstotliwość graniczną, a jego charakterystyka nie będzie idealnie liniowa. Zastosowany wzmacniacz pomiarowy również cechować się będzie pewną częstotliwością graniczną, natomiast zakłada się, że nieliniowość jego charakterystyki będzie pomijalnie mała. Temperatura otoczenia wpływać będzie na dryf zera przetwornika pomiarowego oraz wzmacniacza, przy czym temperatura ta nie będzie mierzona, zatem jej wpływ na wyniki pomiaru nie będzie korygowany. Zastosowany przetwornik analogowo-cyfrowy wprowadzać będzie błąd związany z kwantowaniem przetwarzanej wielkości. Algorytm transformacji falkowej wprowadzać będzie do wielkości wyjściowych błąd własny związany z zaokrągleniami.

W dalszej części rozdziału omówione zostaną kolejne elementy toru pomiarowego, ich wpływ na przetwarzany sygnał oraz relacje pomiędzy błędami na wejściu i wyjściu tych fragmentów. Przedstawione zostaną również szczegółowe założenia odnośnie właściwości opisanych we wprowadzeniu fragmentów toru pomiarowego. Dla przeprowadzonego eksperymentu przyjmuje się, że przetwarzany sygnał $s(t)$ określony jest w postaci:
\begin{gather}
\dot{s}(t) = \frac{6}{10} \sin(2 \pi f_{1} t) - \frac{3}{10} \sin(10 \pi f_{1} t + \frac{\pi}{8}) + \frac{1}{10} \sin(30 \pi f_{1} t + \frac{\pi}{6}) \label{eqn_sym_in_ideal}, \\
\tilde{s}(t) = \dot{s}(t) + e_{s,r}(t) \label{eqn_sym_in_real},
\end{gather}
przy czym $f_{1} = \qty{1}{kHz}$, natomiast $\sigma_{s,r}^{2} = \frac{2}{3} \cdot 10^{-5}$. Parametry kolejnych harmonicznych przetwarzanego sygnału zostały zestawione w tabeli \ref{tab_sym_in_params_ideal}. Przetwarzany sygnał będzie próbkowany ze stałą częstotliwością $f_{s} = \qty{48}{kHz}$. Do wyznaczenia wektora wielkości wyjściowych algorytmu dyskretnej transformacji falkowej koniecznych będzie $N = 8$ próbek wielkości wejściowych tego algorytmu, na podstawie których wyznaczonych zostanie $M = 8$ próbek wielkości wyjściowych toru pomiarowego.

\begin{table}[htb!]
\begin{center}
\caption{Parametry kolejnych harmonicznych przetwarzanego sygnału niezakłóconego błędami przyjęte w przeprowadzanym eksperymencie symulacyjnym \label{tab_sym_in_params_ideal}}
\begin{tabular}[c]{| c | c | S | c |} \hline
\textbf{Lp. $i$} & \textbf{Pulsacja $\omega_{s,i}$, rad/s} & \textbf{Amplituda $E_{s,o}(\omega_{s,i})$} & \textbf{Faza $\varphi_{s,o}(\omega_{s,i})$, rad} \\ \hline
1 & $1000  \cdot 2\pi$ &  0.6 & $0$       \\ \hline
2 & $5000  \cdot 2\pi$ & -0.3 & $\pi / 8$ \\ \hline
3 & $15000 \cdot 2\pi$ &  0.1 & $\pi / 6$ \\ \hline
\end{tabular}
\end{center}
\end{table}

Eksperyment zakłada, że okres próbkowania będzie stały dla każdej próbki przetwarzanego sygnału, natomiast okno pomiarowe będzie usytuowane losowo względem przebiegu przetwarzanego sygnału. Dodatkowo wprowadza się założenie, że temperatura otoczenia przyjmować może dowolną wartość z zakresu $<17;23>\unit{\degreeCelsius}$, przy czym wartością oczekiwaną temperatury jest wartość \qty{20}{\degreeCelsius}, a w obrębie wskazanego przedziału rozkład wartości temperatury jest rozkładem trójkątnym. Ze względu na dużą inercję, przyjmuje się że zmiany temperatury w czasie wykonywania serii pomiarów potrzebnych do wyznaczenia wektora wielkości wyjściowych toru pomiarowego będą bardzo niewielkie, a zatem błędy związane z dryfem temperaturowym rozpatrywane będą w kategorii błędów statycznych.

\section{Analiza przetwornika pomiarowego}

Zastosowany w przykładzie przetwornik pomiarowy przekształca sygnał $s(t)$, związany z mierzoną wielkością fizyczną, na wyjściowy sygnał napięciowy $y_{a}(t)$. Przyjmuje się, że wielkość fizyczna zmieniać się może w zakresie $<0;1>$, przy czym czułość przetwornika pomiarowego będzie równa jedności, a jego częstotliwość graniczna wyniesie $f_{a,g} = \qty{320}{kHz}$. Wobec powyższych, wartość wielkości wyjściowej $y_{a}(t)$ mieścić się będzie w przedziale $<0;1>\unit{V}$. Charakterystyka omawianego obiektu jest zależna od temperatury otoczenia, przy czym temperatura ta nie jest mierzona w trakcie wykonywania pomiarów. Stosując zaproponowany w pracy model błędu, opisać można przebieg wielkości wyjściowej analizowanego obiektu na podstawie równań od \eqref{eqn_out_cont_ideal_all} do \eqref{eqn_out_cont_err_sum_all}, które w przedstawionym przypadku przyjmują postać:
\begin{gather}
\dot{y}_{a}(t) = \dot{s}(t) \label{eqn_sym_parta_out_ideal}, \\
\tilde{y}_{a}(t) = \dot{y}_{a}(t) + e_{a,\Sigma}(t) \label{eqn_sym_parta_out_real},
\end{gather}
przy czym błędy cząstkowe zawarte w błędzie wypadkowym $e_{a,\Sigma}$ zostaną omówione w dalszej cześć podrozdziału.

Opisywane w założeniach eksperymentu zmiany temperatury otoczenia będą bardzo niewielkie w obrębie pojedynczej serii pomiarowej. Można zatem przyjąć, że błąd wynikający z wpływu temperatury na wartość wielkości wyjściowej analizowanego obiektu będzie stały w obrębie okna pomiarowego, a zatem kwalifikowany on będzie jako błąd statyczny. W eksperymencie zakłada się, że dryf temperaturowy związany z błędem statycznym własnym jest określony następującym równaniem:
\begin{equation}
e_{a,sw}(t) = f_{a,z}(\vartheta(t)) = \frac{3}{2} (\vartheta(t) - \qty{20}{\degreeCelsius}) ~\unit{\frac{mV}{K}} \label{eqn_sym_parta_stat_err},
\end{equation}
gdzie $\vartheta$ jest rzeczywistą temperaturą otoczenia wyrażoną w stopniach Celsjusza. Można zatem określić wariancję oraz niepewność rozszerzoną omawianego błędu zależnościami:
\begin{gather}
\sigma_{a,sw}^{2} = \frac{\left( -\frac{9}{2} 10^{-3} \right)^{2} + \left( \frac{9}{2} 10^{-3} \right)^{2} - \left( -\frac{9}{2} 10^{-3} \right) \left( \frac{9}{2} 10^{-3} \right)}{18} = 3 \frac{3}{8} ~\unit{\micro V} \label{eqn_sym_parta_stat_var}, \\
U_{a,sw} = c_{t} \sigma_{a,rw} = \frac{5.7 \sqrt{6}}{4} ~\unit{mV} \label{eqn_sym_parta_stat_unc},
\end{gather}
gdzie $c_{t}$ jest współczynnikiem rozszerzenia dla rozkładu trójkątnego i przy poziomie ufności $\alpha = 95\%$ wynosi $1.90$.

Funkcja przetwarzania obiektu, wynikająca z przedstawionych we wstępie do podrozdziału założeń, powinna być określona równaniem liniowym w postaci:
\begin{equation}
\dot{f}_{a}(x) = x \label{eqn_sym_parta_statfun},
\end{equation}
natomiast przyjmuje się, że rzeczywista funkcja przetwarzania $\tilde{f}_{a}(x)$, uwzględniająca nieliniowość zastosowanego przetwornika, nie jest znana. Zakłada się jednak, że błąd wynikający z nieliniowości charakterystyki przyjmuje wartość z przedziału $<-\sqrt{10};\sqrt{10}>\unit{mV}$, a dodatkowo uzyskanie każdej z wartości jest jednakowo prawdopodobne. Wobec powyższych, jeżeli pomiar będzie przeprowadzany wielokrotnie, można rozważany błąd opisywać w kategoriach probabilistycznych, wliczając jego udział do puli błędów losowych. Wariancję oraz niepewność rozszerzoną, związane z omawianym błędem losowym własnym $e_{a,rw}(t)$, wyrazić można w postaci:
\begin{gather}
\sigma_{a,rw}^{2} = \frac{\left( \left( \sqrt{10} \cdot 10^{-3} \right) + \left( \sqrt{10} \cdot 10^{-3} \right) \right)^{2}}{12} = 3 \frac{1}{3} ~\unit{\micro V} \label{eqn_sym_parta_rand_self_var}, \\
U_{a,rw} = c_{u} \sigma_{a,rw} = \frac{1.65 \sqrt{30}}{3} ~\unit{mV} \label{eqn_sym_parta_rand_self_unc},
\end{gather}
przy czym $c_{u}$ jest współczynnikiem rozszerzenia dla rozkładu jednostajnego i przy poziomie ufności $\alpha = 95\%$ wynosi $1.65$ \cite{jcgm_guide}.

Kolejną grupą właściwości obiektu są właściwości dynamiczne, związane z jego częstotliwością graniczną. Przypadek idealny zakłada, że analizowany obiekt nie powinien mieć żadnego wpływu na widmo przetwarzanego sygnału, a zatem transmitancja tego obiektu powinna wynosić $\dot{G}_{a}(j\omega) = 1$. Na podstawie założonych parametrów rzeczywistych obiektu przyjmuje się, że transmitancja $\tilde{G}_{a}(j\omega)$ wynosi:
\begin{equation}
\tilde{G}_{a}(j\omega) = \frac{1}{1 + j \frac{\omega}{2 \pi f_{a,g}}} = \frac{1}{\frac{\omega^{2}}{4 \pi^{2} f_{a,g}^{2}} + 1} - j \frac{\omega}{2 \pi f_{a,g} \left( \frac{\omega^{2}}{4 \pi^{2} f_{a,g}^{2}} + 1 \right) } \label{eqn_sym_parta_trans},
\end{equation}
a zatem równania \eqref{eqn_mid_cont_amp} oraz \eqref{eqn_mid_cont_phi} przyjmują w tym przypadku postać:
\begin{gather}
\tilde{K}_{a}(\omega) = \left( \frac{\omega^{2}}{4 \pi^{2} f_{a,g}^{2}} + 1 \right)^{-\frac{1}{2}} \label{eqn_sym_parta_amp_real}, \\
\tilde{\varphi}_{a}(\omega) = \arctan \left( -\frac{\omega}{2 \pi f_{a,g}} \right) \label{eqn_sym_parta_phi_real},
\end{gather}
przy czym dla idealnej transmitancji $\dot{G}_{a}(j\omega)$ parametry te wynoszą kolejno:
\begin{gather}
\dot{K}_{a}(\omega) = 1 \label{eqn_sym_parta_amp_ideal}, \\
\dot{\varphi}_{a}(\omega) = 0  \label{eqn_sym_parta_phi_ideal},
\end{gather}
co oznacza, że w sytuacji idealnej wzmocnienie układu jest niezależnie od częstotliwości sygnału i równe jedności oraz że obiekt ten nie wprowadza żadnego przesunięcia w fazie przetwarzanego sygnału -- co odbiega od analizowanej sytuacji rzeczywistej.

Przedstawione zależności oraz zaproponowana w równaniu \eqref{eqn_mid_cont_var_rand} metoda pozwalają oszacować średnią wariancję błędu związanego z szumem zawartym w przetwarzanej wielkości wejściowej w zakresie częstotliwości od $<0;f_{p}>$ oraz związaną z nią niepewność rozszerzoną w postaci:
\begin{gather}
\sigma_{a,rp}^{2} = \frac{1}{\omega_{p}} \int _{0} ^{\omega_{p}} \tilde{K}_{a}(\omega)^{2} \sigma_{s,r}^{2} d\omega = \sigma_{s,r}^{2} = 6 \frac{2}{3} ~\unit{\micro V} \label{eqn_sym_parta_rand_prop_var}, \\
U_{a,rp} = c_{u} \sigma_{a,rp} = \frac{3.92 \sqrt{15}}{3} ~\unit{mV} \label{eqn_sym_parta_rand_prop_unc},
\end{gather}
gdzie $\omega_{p} = 2 \pi f_{p}$ jest pulsacją próbkowania. Zauważyć można, że w analizowanym zakresie częstotliwości wartość wzmocnienia $\tilde{K}_{a}(\omega)$ jest zbliżona do jedności, a zatem transmitancja obiektu nie wpływa na widmo przetwarzanego szumu. Można zatem uznać, że wariancja błędu losowego propagowanego na wyjściu jest identyczna, jak na wejściu obiektu.

Na podstawie równania \eqref{eqn_mid_cont_err_dyn_self}, błąd własny dynamiczny w funkcji częstotliwości wybranej harmonicznej sygnału opisać można następującą zależnością:
\begin{equation}
\begin{split}
e_{a,dw}(t,\omega) = ~
& \tilde{K}_{a}(\omega) E_{s,o}(\omega) \sin \left( \omega t + \varphi_{s,o}(\omega) + \tilde{\varphi}_{a}(\omega) \right) - \\
& \dot{K}_{a}(\omega) E_{s,o}(\omega) \sin \left( \omega t + \varphi_{s,o}(\omega) + \dot{\varphi}_{a}(\omega) \right)
\end{split}
\label{eqn_sym_parta_dyn_self_err}.
\end{equation}
Jako, że sygnał wejściowy analizowanego obiektu nie jest obarczony błędem dynamicznym, nie ma potrzeby wykonywania analizy dla błędu dynamicznego propagowanego. Ze względu na fakt, że przedstawione przebiegi składowych harmonicznych błędu dynamicznego będą w kolejnych fragmentach toru pomiarowego przetwarzane ponownie, nie należy w tym miejscu wyznaczać wariancji całkowitego błędu dynamicznego. Aby umożliwić analizę propagacji błędów dynamicznych przez kolejne fragmenty toru pomiarowego, minimalizując jednocześnie liczbę analizowanych składowych błędu dynamicznego, wyznaczone zostaną na podstawie równań \eqref{eqn_dyn_vect_amp} oraz \eqref{eqn_dyn_vect_phi} wypadkowe parametry składowych błędu dla kolejnych harmonicznych. Należy zauważyć, że relacje pomiędzy amplitudą, a odchyleniem standardowym analizowanej harmonicznej opisuje równanie \eqref{eqn_dyn_std}. Analizując równanie \eqref{eqn_sym_parta_dyn_self_err} można zauważyć, że dla każdej harmonicznej błąd ten ma dwie składowe o przeciwnych znakach. Korzystając z właściwości funkcji \enquote{sinus} można odwrócić znak wybranej składowej oraz dodać kąt $\pi~\unit{rad}$ do argumentu tej funkcji, zachowując przy tym oryginalną wartość tej składowej. Przebieg składowej błędu dynamicznego własnego o częstotliwości \qty{1}{kHz} przedstawia następujące równanie:
\begin{equation}
\begin{split}
e_{a,dw}(t,\omega) \left|_{\omega = 1000 \cdot 2 \pi } \right. = ~
& \tilde{K}_{a}(\omega) E_{s,o}(\omega) \sin \left( \omega t + \varphi_{s,o}(\omega) + \tilde{\varphi}_{a}(\omega) \right) - \\
& \dot{K}_{a}(\omega) E_{s,o}(\omega) \sin \left( \omega t + \varphi_{s,o}(\omega) + \dot{\varphi}_{a}(\omega) \right) = \\
& 1.0 \cdot 0.6 \cdot \sin \left( \omega t + 0 - \num{3.13e-3} \right) + \\
& 1.0 \cdot 0.6 \cdot \sin \left( \omega t + 0 + 0 + \pi \right)
\end{split}
\label{eqn_sym_parta_dyn_self_example_harm}.
\end{equation}
Kolejne składowe dla wymienionych wcześniej harmonicznych sygnału błędu dynamicznego przedstawiono w tabeli \ref{tab_sym_parta_params_dyn_list}, przy czym przedstawione wartości amplitudy i fazy wyznaczono przekształcając równanie \eqref{eqn_sym_parta_dyn_self_err} w sposób analogiczny, jak w przypadku równania \eqref{eqn_sym_parta_dyn_self_example_harm}.

\begin{table}[htb!]
\begin{center}
\caption{Parametry kolejnych harmonicznych błędu dynamicznego własnego analizowanego w eksperymencie symulacyjnym przetwornika pomiarowego \label{tab_sym_parta_params_dyn_list}}
\begin{tabular}[c]{| c | c | c | c |} \hline
\textbf{Lp. $i$} & \textbf{Pulsacja $\omega_{a,i}$, rad/s} & \textbf{Amplituda $E_{a,e}(\omega_{a,i})$, V} & \textbf{Faza $\varphi_{a,e}(\omega_{a,i})$, rad} \\ \hline
1 & \multirow{2}{*}{$1000  \cdot 2\pi$} &  $1.0 \cdot 0.6$       & $0 - \num{3.13e-3}$            \\ \cline{1-1} \cline{3-4}
2 &                                     &  $1.0 \cdot 0.6$       & $0 + 0 + \pi$                  \\ \hline
3 & \multirow{2}{*}{$5000  \cdot 2\pi$} &  $1.0 \cdot 0.3$       & $\pi/8 - \num{1.56e-2} + \pi$  \\ \cline{1-1} \cline{3-4}
4 &                                     &  $1.0 \cdot 0.3$       & $\pi/8 + 0$                    \\ \hline
5 & \multirow{2}{*}{$15000 \cdot 2\pi$} &  $1.0 \cdot 0.1$       & $\pi/6 - \num{4.69e-2}$        \\ \cline{1-1} \cline{3-4}
6 &                                     &  $1.0 \cdot 0.1$       & $\pi/6 + 0 +\pi$               \\ \hline
\end{tabular}
\end{center}
\end{table}

Przedstawiając składowe równania \eqref{eqn_sym_parta_dyn_self_example_harm} za pomocą wektorów, zgodnie z równaniem \eqref{eqn_dyn_vect}, a następnie sumując opisane składniki zgodnie z równaniem \eqref{eqn_dyn_vect_sum}, wyznaczyć można parametry błędu wypadkowego opisane równaniami \eqref{eqn_dyn_vect_amp} oraz \eqref{eqn_dyn_vect_phi}, przy czym w rozpatrywanym przypadku przyjmują one postać:
\begin{gather}
\mathbf{e}_{\Sigma,1} =
\begin{bmatrix}
0.6 \cos(\num{-3.13e-3}) + 0.6 \cos(\pi) & 0.6 \sin(\num{-3.13e-3}) + 0.6 \sin(\pi)
\end{bmatrix}
\label{eqn_sym_parta_dyn_self_example_sum}, \\
E_{\Sigma,1} = \sqrt{(\num{-5.86e-6})^2 + (\num{-1.88e-3})^2} = \qty{1.88}{mV} \label{eqn_sym_parta_dyn_self_example_amp}, \\
\varphi_{\Sigma,1} = \arctan \left( \frac{\num{-1.88e-3}}{\num{-5.86e-6}} \right) = \qty{-1.57}{rad} \label{eqn_sym_parta_dyn_self_example_phi}.
\end{gather}
Dla pozostałych harmonicznych należy opisane powyżej wartości wyznaczyć w sposób analogiczny, przy czym omawiane wyniki zestawiono w tabeli \ref{tab_sym_parta_params_dyn_summary}. Przedstawione wartości umożliwiają wyznaczenie na podstawie równania \eqref{eqn_dyn_std} odchylenia standardowego kolejnych składowych błędu oraz na podstawie równania \eqref{eqn_unc_sum} niepewności rozszerzonej, przy czym dla rozkładu dwumodalnego współczynnik rozszerzenia $c_{d}$ dla poziomu ufności $\alpha = 95\%$ wynosi $1.42$.

\begin{table}[htb!]
\begin{center}
\caption{Parametry kolejnych harmonicznych błędu dynamicznego własnego analizowanego w eksperymencie symulacyjnym przetwornika pomiarowego \label{tab_sym_parta_params_dyn_summary}}
\begin{tabular}[c]{| c | c | S | S |} \hline
\textbf{Lp. $j$} & \textbf{Pulsacja $\omega_{a,j}$, rad/s} & \textbf{Amplituda $E_{a,e}(\omega_{a,j})$, mV} & \textbf{Faza $\varphi_{a,e}(\omega_{a,j})$, rad} \\ \hline
1 & $1000  \cdot 2\pi$  &  1.88  & -1.57  \\ \hline
2 & $5000  \cdot 2\pi$  &  4.69  &  1.96  \\ \hline
3 & $15000 \cdot 2\pi$  &  4.68  & -1.07  \\ \hline
\end{tabular}
\end{center}
\end{table}

\begin{table}[htb!]
\begin{center}
\caption{Budżet niepewności wielkości wyjściowej analizowanego w eksperymencie symulacyjnym przetwornika pomiarowego \label{tab_sym_parta_params_unc_list}}
\begin{tabular}[c]{| c | S | S | c | c |} \hline
\textbf{Symbol} & \textbf{$U_{95\%}$, mV} & \textbf{$\sigma^{2}$, \micro V} & \textbf{Kształt rozkładu} & \textbf{Źródło błędu} \\ \hline
${a,sw}$       & 3.49  &  3.38   & trójkątny                    & dryf temperaturowy                         \\ \hline
${a,rw}$       & 3.01  &  3.33   & jednostajny                  & nieliniowość obiektu                       \\ \hline
${a,rp}$       & 5.06  &  6.67   & normalny                     & szum wielkości wejściowej                  \\ \hline
${a,dw,1}$     & 1.87  &  1.77   & \multirow{3}{*}{dwumodalny}  & \multirow{3}{*}{transmitancja wzmacniacza} \\ \cline{1-3}
${a,dw,2}$     & 4.68  &  11.00  &                              &                                            \\ \cline{1-3}
${a,dw,3}$     & 4.67  &  10.95  &                              &                                            \\ \hline
\end{tabular}
\end{center}
\end{table}

Na podstawie przedstawionych dotychczas zależności określono budżet niepewności dla analizowanego fragmentu toru pomiarowego, który zestawiono w tabeli \ref{tab_sym_parta_params_unc_list}. Należy zauważyć, że kolejne błędy cząstkowe w opisywanym przypadku nie są ze sobą skorelowane. Ostatnim krokiem analizy pozostaje zatem określenie wypadkowej wartości niepewności rozszerzonej dla analizowanego fragmentu toru pomiarowego. Na obecnym etapie analizy wyznaczanie niepewności wypadkowej nie jest konieczne i nie będzie wykorzystywane w dalszym procesie analizy -- przeprowadzenie tej operacji jest w tym przypadku uzasadnione potrzebą weryfikacji skuteczności proponowanej metody. Zastosowane w obliczeniach współczynniki koherencji wyznaczono metodą Monte-Carlo, zgodnie z metodą opisaną w \cite{jakubiec_arithmetic, batko_uncertainty} na podstawie zależności \eqref{eqn_unc_coher}.

W pierwszej kolejności wyznaczone zostaną wypadkowe niepewności rozszerzone i wypadkowe wariancje z uwzględnieniem na wprowadzone kategorie błędów. W przypadku błędu statycznego, ze względu na istnienie tylko jednego źródła tego błędu, parametry wypadkowe będą identyczne, jak parametry błędu statycznego własnego. Można zatem zapisać, że:
\begin{gather}
U_{a,s} = U_{a,sw} = \qty{3.49}{mV} \label{eqn_sym_parta_uncert_stat}, \\
\sigma_{a,s}^{2} = \sigma_{a,sw}^{2} = \qty{3.38}{\micro V} \label{eqn_sym_parta_var_stat}.
\end{gather}
Dla błędów losowego i dynamicznego, wypadkowa niepewność rozszerzona wyznaczana jest zgodnie z zależnością \eqref{eqn_unc_matrix}, przy czym:
\begin{gather}
\begin{split}
U_{a,r} = ~
& \sqrt{
\begin{bmatrix}
U_{a,rw} \\ U_{a,rp}
\end{bmatrix}^{T}
\begin{bmatrix}
1           & h_{a,rw,rp} \\
h_{a,rw,rp} & 1
\end{bmatrix}
\begin{bmatrix}
U_{a,rw} \\ U_{a,rp}
\end{bmatrix}} = ~ \\
& \sqrt{
\begin{bmatrix}
3.01 \\ 5.06
\end{bmatrix}^{T}
\begin{bmatrix}
1     & 0.120 \\
0.120 & 1
\end{bmatrix}
\begin{bmatrix}
3.01 \\ 5.06
\end{bmatrix}} = \qty{6.19}{mV}
\end{split}
\label{eqn_sym_parta_uncert_rand}, \\
\begin{split}
U_{a,d} = ~
& \sqrt{
\begin{bmatrix}
U_{a,dw,1} \\ U_{a,dw,2} \\ U_{a,dw,3}
\end{bmatrix}^{T}
\begin{bmatrix}
1            & h_{a,dw,1,2} & h_{a,dw,1,3} \\
h_{a,dw,2,1} & 1            & h_{a,dw,2,3} \\
h_{a,dw,3,1} & h_{a,dw,3,1} & 1                 \\
\end{bmatrix}
\begin{bmatrix}
U_{a,dw,1} \\ U_{a,dw,2} \\ U_{a,dw,3}
\end{bmatrix}} = ~ \\
& \sqrt{
\begin{bmatrix}
1.87 \\ 4.68 \\ 4.67
\end{bmatrix}^{T}
\begin{bmatrix}
1     & 0.359 & 0.358 \\
0.359 & 1     & 0.376 \\
0.358 & 0.376 & 1
\end{bmatrix}
\begin{bmatrix}
1.87 \\ 4.68 \\ 4.67
\end{bmatrix}} = \qty{8.73}{mV}
\end{split}
\label{eqn_sym_parta_uncert_dyn}.
\end{gather}
Wypadkowa wariancja, ze względu na brak korelacji kolejnych źródeł błędów, wyznaczana jest zgodnie z zależnością \eqref{eqn_var_sum}, a zatem:
\begin{gather}
\sigma_{a,r}^{2} = \sigma_{a,rw}^{2} + \sigma_{a,rp}^{2} = \qty{10.00}{\micro V} \label{eqn_sym_parta_var_rand}, \\
\sigma_{a,d}^{2} = \sigma_{a,dw,1}^{2} + \sigma_{a,dw,2}^{2} + \sigma_{a,dw,3}^{2} = \qty{23.72}{\micro V} \label{eqn_sym_parta_var_dyn}.
\end{gather}
Dla przedstawionych sygnałów błędu oszacować można na podstawie równania \eqref{eqn_unc_sum} współczynniki rozszerzenia, przy czym:
\begin{gather}
c_{a,s} = c_{a,sw} = c_{t} = 1.90 \label{eqn_sym_parta_factor_sta}, \\
c_{a,r} = \frac{U_{a,r}}{\sigma_{a,r}} = \frac{\qty{6.19}{mV}}{\qty{3.16}{mV}} = 1.96 \label{eqn_sym_parta_factor_rand}, \\
c_{a,d} = \frac{U_{a,d}}{\sigma_{a,d}} = \frac{\qty{8.73}{mV}}{\qty{4.87}{mV}} = 1.79 \label{eqn_sym_parta_factor_dyn}.
\end{gather}

Ostatnim krokiem analizy jest wyznaczenie wypadkowych parametrów wyjściowego sygnału błędu. Proces ten przeprowadzić można zarówno korzystając z opisanego tabelą \ref{tab_sym_parta_params_unc_list} budżetu niepewności, jak i na podstawie parametrów wyznaczonych za pomocą równać od \eqref{eqn_sym_parta_uncert_stat} do \eqref{eqn_sym_parta_var_dyn}. W pierwszej kolejności przedstawiona zostanie metoda wykorzystująca budżet niepewności. Wypadkową niepewność rozszerzoną wyznaczyć można zapisując równanie \eqref{eqn_unc_matrix} w postaci:
\begin{equation}
U_{a,\Sigma} = \sqrt{\mathbf{U}_{a}^{T} \cdot \mathbf{h}_{a} \cdot \mathbf{U}_{a}} \label{eqn_sym_parta_uncert_sum},
\end{equation}
gdzie wektor niepewności cząstkowych $\mathbf{U}_{a}$ przyjmuje postać:
\begin{equation}
\mathbf{U}_{a}^{T} =
\begin{bmatrix}
U_{a,sw} & U_{a,rw} & U_{a,rp} & U_{a,dw,1} & U_{a,dw,2} & U_{a,dw,3}
\end{bmatrix}
\label{eqn_sym_parta_uncert_vector},
\end{equation}
natomiast macierz współczynników koherencji $\mathbf{h}_{a}$ opisana jest następująco:
\begin{equation}
\mathbf{h}_{a} =
\begin{bmatrix}
1             & h_{a,sw,rw}   & h_{a,sw,rp}   & h_{a,sw,dw,1} & h_{a,sw,dw,2} & h_{a,sw,dw,3} \\
h_{a,rw,sw}   & 1             & h_{a,rw,pw}   & h_{a,rw,dw,1} & h_{a,rw,dw,2} & h_{a,rw,dw,3} \\
h_{a,rp,sw}   & h_{a,rp,rw}   & 1             & h_{a,rp,dw,1} & h_{a,rp,dw,2} & h_{a,rp,dw,3} \\
h_{a,dw,1,sw} & h_{a,dw,1,rw} & h_{a,dw,1,rp} & 1             & h_{a,dw,1,2}  & h_{a,dw,1,3}  \\
h_{a,dw,2,sw} & h_{a,dw,2,rw} & h_{a,dw,2,rp} & h_{a,dw,2,1}  & 1             & h_{a,dw,2,3}  \\
h_{a,dw,3,sw} & h_{a,dw,3,rw} & h_{a,dw,3,rp} & h_{a,dw,3,1}  & h_{a,dw,3,2}  & 1             \\
\end{bmatrix}
\label{eqn_sym_parta_uncert_coher},
\end{equation}
przy czym przykładowo, dla pary błędów statycznego własnego oraz losowego własnego, wartość współczynnika koherencji jest obliczana zgodnie z równaniem \eqref{eqn_unc_coher}:
\begin{equation}
\begin{split}
h_{a,sw,rw} = ~
& \frac{(\num{4.99e-3})^{2} - (\num{3.49e-3})^{2} - (\num{3.01e-3})^{2}}{2 \cdot \num{3.49e-3} \cdot \num{3.01e-3}} \cdot \\
& \frac{(\num{3.49e-3})^{2} + (\num{3.01e-3})^{2}}{\num{9.41e-5}} = 0.039
\end{split}
\label{eqn_sym_parta_coher_sw_rw}.
\end{equation}
Po podstawieniu do równania \eqref{eqn_sym_parta_uncert_sum} wartości z tabeli \ref{tab_sym_parta_params_unc_list} oraz opisanych w równaniu \eqref{eqn_sym_parta_uncert_coher} współczynników koherencji otrzymuje się:
\begin{equation}
U_{a,\Sigma} = \sqrt{
\begin{bmatrix}
3.49 \\ 3.01 \\ 5.06 \\ 1.87 \\ 4.68 \\ 4.67
\end{bmatrix}^{T}
\begin{bmatrix}
1    & 0.04 & 0.00 & 0.05 & 0.13 & 0.13 \\
0.04 & 1    & 0.07 & 0.07 & 0.17 & 0.17 \\
0.00 & 0.07 & 1    & 0.05 & 0.14 & 0.15 \\
0.05 & 0.07 & 0.05 & 1    & 0.18 & 0.18 \\
0.13 & 0.17 & 0.14 & 0.18 & 1    & 0.33 \\
0.13 & 0.17 & 0.15 & 0.18 & 0.33 & 1    \\
\end{bmatrix}
\begin{bmatrix}
3.49 \\ 3.01 \\ 5.06 \\ 1.87 \\ 4.68 \\ 4.67
\end{bmatrix}} = \qty{12.33}{mV}
\label{eqn_sym_parta_uncert_value_a},
\end{equation}
Do wyznaczenia wariancji błędu wypadkowego zastosować można równanie \eqref{eqn_var_sum}, które w analizowanym przypadku przyjmuje postać:
\begin{equation}
\sigma_{a,\Sigma}^{2} = \sigma_{a,sw}^{2} + \sigma_{a,rw}^{2} + \sigma_{a,rp}^{2} + \sigma_{a,dw,1}^{2} + \sigma_{a,dw,2}^{2} + \sigma_{a,dw,3}^{2} = \qty{37.1}{\micro V} \label{eqn_sym_parta_var_sum}.
\end{equation}
Współczynnik kształtu rozkładu błędu wypadkowego może zostać oszacowany zgodnie z równaniem \eqref{eqn_unc_sum} i wynosi w analizowanym przypadku:
\begin{equation}
c_{a,\Sigma} = \frac{U_{a,\Sigma}}{\sigma_{a,\Sigma}} = \frac{\qty{12.33}{mV}}{\qty{6.09}{mV}} = 2.02 \label{eqn_sym_parta_uncert_factor}.
\end{equation}

Drugim sposobem na wyznaczenie parametrów wypadkowego sygnału błędu jest wykorzystanie wartości wyznaczonych w równaniach od od \eqref{eqn_sym_parta_uncert_stat} do \eqref{eqn_sym_parta_var_dyn}. Metoda ta jest kłopotliwa, ponieważ nie wszystkie rozkłady błędów cząstkowych posiadają standardowy kształt. Sytuacja ta znacznie utrudnia wyznaczenie wartości współczynników koherencji, jako że trudno będzie w symulacji uzyskać odpowiedni kształt rozkładu błędu. Ze względu na to, że wszystkie składowe sygnału błędu cechują się niepewnością rozszerzoną o tym samym rzędzie wielkości, niepewność wypadkową oszacować można korzystając z centralnego twierdzenia granicznego \cite{jcgm_guide}. W tym celu wyznaczyć należy odchylenie standardowe błędu wynikowego, a następnie zakładając normalny rozkład tego błędu wyznaczyć niepewność rozszerzoną zgodnie z równaniem \eqref{eqn_unc_sum} przyjmując współczynnik rozszerzenia $c_{a,\Sigma} = c_{n} = 1.96$. Wobec powyższego zapisać można następującą zależność:
\begin{equation}
U_{a,\Sigma} = c_{a,\Sigma} \sqrt{\sigma_{a,s}^{2} + \sigma_{a,r}^{2} + \sigma_{a,d}^{2}} = 1.96 \sqrt{\qty{37.1}{\micro V}} = \qty{11.94}{mV} \label{eqn_sym_parta_uncert_value_b},
\end{equation}
przy czym wyznaczona wartość jest zbliżona do wyznaczonej za pomocą równania \eqref{eqn_sym_parta_uncert_sum}.

W celu weryfikacji poprawności zaproponowanej metody i przedstawionego modelu błędu przeprowadzono eksperyment stosując metodę Monte-Carlo. W ramach eksperymentu wykonano sto tysięcy powtórzeń wyznaczenia wielkości wyjściowej analizowanego obiektu. Każdorazowo losowano z przedziału $<-2 \pi f_{1};2 \pi f_{1}>\unit{rad}$ fazę początkową sygnału wejściowego, przy czym wylosowanie każdej w możliwych wartości było jednakowo prawdopodobne. Następnie błąd wypadkowy analizowanego obiektu wyznaczano zgodnie z równaniem:
\begin{equation}
e_{a,\Sigma}(t) = e_{a,sw}(t) + e_{a,rw}(t) + e_{a,rp}(t) + e_{a,dw}(t) \label{eqn_sym_parta_error_sum},
\end{equation}
po czym na podstawie uzyskanych wartości realizacji błędu opracowano histogram, który posłużył do identyfikacji parametrów jego rozkładu. Rysunek \ref{fig_symul_parta_hist} przedstawia uzyskane podczas przeprowadzania eksperymentu histogramy uwzględniając podział na błędy statyczne, dynamiczne oraz losowe, a także przedstawia on rozkład błędu wypadkowego.

\begin{figure}[htb!]
\begin{center}
\includegraphics{obrazki/hist_part_a}
\caption{Histogramy błędów \textbf{a)}~statycznego, \textbf{b)}~dynamicznego, \textbf{c)}~losowego, \textbf{d)}~wypadkowego, wielkości wyjściowej zastosowanego w eksperymencie symulacyjnym przetwornika pomiarowego \label{fig_symul_parta_hist}}
\end{center}
\end{figure}

Wyznaczona na drodze eksperymentu niepewność $U_{a,\Sigma}$ wyniosła \qty{11.72}{mV}, przy czym współczynnik rozszerzenia $c_{a,\Sigma}$ wyniósł $1.93$. Wartość niepewności oszacowana na podstawie równania \eqref{eqn_sym_parta_uncert_value_a} jest zatem około 5\% większa od wartości uzyskanej na drodze eksperymentu, co wynika z niedoskonałości przyjętej metody wyznaczania niepewności wypadkowej \cite{jakubiec_system}. W przypadku wartości oszacowanej na podstawie równania \eqref{eqn_sym_parta_uncert_value_b} rozbieżność jest nieco mniejsza i wynosi około 2\%, co dowodzi że w analizowanym przypadku spełnione zostały założenia związane z centralnym twierdzeniem granicznym, a przyjęte uproszczenia okazały się nie mieć znaczącego wpływu na wynik obliczeń. Podobna sytuacja ma miejsce w przypadku oszacowanej wartości współczynnika rozszerzenia. Uzyskana wartość wypadkowa wariancji błędu wielkości wyjściowej wyniosła każdorazowo \qty{37.0}{\micro V}, co pokrywa się z wartością wyznaczoną w równaniu \eqref{eqn_sym_parta_var_sum} oraz tą wyznaczaną w równaniu \eqref{eqn_sym_parta_uncert_value_b}. Wyznaczone w równaniach od \eqref{eqn_sym_parta_uncert_stat} do \eqref{eqn_sym_parta_var_dyn} parametry dla składowych błędu statycznego, dynamicznego i losowego również pokrywają się z tymi wyznaczonymi na drodze przeprowadzonego eksperymentu.

Zaproponowana w pracy \cite{jakubiec_system} metoda wyznaczania niepewności wypadkowej, mimo uwzględniania założeń wynikających z centralnego twierdzenia granicznego, zgodnie z uwagami zawartymi w jej opisie, zapewnia wyniki zawyżone o kilka procent w stosunku do wartości uzyskiwanych symulacyjne. Jako, że omawiane rozbieżności są niewielkie oraz ich znak jest dodatni, uzyskiwane wyniki można uznać za prawidłowe. Wadą przedstawionej metody jest jednak konieczność wyznaczania współczynników koherencji, których wartości zależą zarówno od kształtu splatanych rozkładów, jak i od ich wariancji. Wada ta powoduje, że dla rozkładów o niestandardowym kształcie jej obszar zastosowań staje się ograniczony. Jak wykazały przeprowadzone eksperymenty i obliczenia, splatając kilka rozkładów cechujących się wartością niepewności rozszerzonej tego samego rzędu, obliczenia można uprościć zakładając kształt rozkładu wynikowego zbliżony do kształtu rozkładu normalnego.

Wobec przedstawionych rozważań i przeprowadzonego eksperymentu można stwierdzić, że zaproponowany model błędu odpowiednio opisuje związki pomiędzy kolejnymi błędami, zachodzące w analizowanym obiekcie. Z punktu widzenia analizy całości toru pomiarowego przeprowadzony proces wyznaczania parametrów wypadkowych w przypadku grupy błędów dynamicznych oraz wyznaczanie parametrów wypadkowego błędu wielkości wyjściowej był bezzasadny i został przeprowadzony jedynie w celu weryfikacji zaproponowanej metody obliczeń. Jako, że kolejne fragmenty toro pomiarowego posiadają nieidealne właściwości dynamiczne, będą one wpływać na widmo sygnału wyjściowego błędu dynamicznego analizowanego fragmentu toru pomiarowego. W przypadku pozostałych grup błędów wyznaczenie ich parametrów wypadkowych pozwoli uprościć dalszą analizę ze względu na fakt, że cechują się one typowymi kształtami rozkładów -- w innym przypadku dalsze wyznaczanie wartości współczynników koherencji byłoby problematyczne, co pokazano w omówionym przykładzie.

\section{Analiza wzmacniacza pomiarowego}

Kolejną część toru pomiarowego stanowi wzmacniacz operacyjny, którego zadaniem jest dopasowanie poziomu sygnału napięciowego $y_{a}(t)$, reprezentującego mierzoną wielkość fizyczną $s(t)$, do zakresu napięcia wejściowego przetwornika analogowo-cyfrowego. Realizacje tego elementu stanowi wzmacniacz operacyjny w konfiguracji nieodwracającej, co dodatkowo pozytywnie wpływa na zwiększenie impedancji wejściowej tego elementu oraz zmniejszenie jego impedancji wyjściowej. Zakładane wzmocnienie układu wynosi $\qty{3.3}{V \per V}$, natomiast jego funkcję przetwarzania $\dot{f}_{b}(x)$ opisuje addytywna funkcja liniowa, przy czym:
\begin{equation}
\dot{f}_{b}(x) = 3.3 \cdot x \label{eqn_sym_partb_function}.
\end{equation}
Dodatkowo przyjmuje się, że nieliniowość przedstawionej charakterystyki statycznej wzmacniacza jest pomijalnie mała. Analizowany układ charakteryzować się będzie częstotliwością graniczną równą $f_{b,g} = \qty{650}{kHz}$, stąd opisać można jego transmitancje i związane z nią parametry równaniami:
\begin{equation}
\tilde{G}_{b}(j\omega) = \frac{1}{1 + j \frac{\omega}{2 \pi f_{b,g}}} = \frac{1}{\frac{\omega^{2}}{4 \pi^{2} f_{b,g}^{2}} + 1} - j \frac{\omega}{2 \pi f_{b,g} \left( \frac{\omega^{2}}{4 \pi^{2} f_{b,g}^{2}} + 1 \right) } \label{eqn_sym_partb_trans},
\end{equation}
a zatem równania \eqref{eqn_mid_cont_amp} oraz \eqref{eqn_mid_cont_phi} przyjmują postać:
\begin{gather}
\tilde{K}_{b}(\omega) = \left( \frac{\omega^{2}}{4 \pi^{2} f_{b,g}^{2}} + 1 \right)^{-\frac{1}{2}} \label{eqn_sym_partb_amp_real}, \\
\tilde{\varphi}_{b}(\omega) = \arctan \left( -\frac{\omega}{2 \pi f_{b,g}} \right) \label{eqn_sym_partb_phi_real},
\end{gather}
przy czym dla idealnej transmitancji $\dot{G}_{b}(j\omega)$ parametry te wynoszą kolejno:
\begin{gather}
\dot{K}_{b}(\omega) = 1 \label{eqn_sym_partb_amp_ideal}, \\
\dot{\varphi}_{b}(\omega) = 0  \label{eqn_sym_partb_phi_ideal}.
\end{gather}
Temperatura otoczenia wpływać będzie na dryf zera, zgodnie z poniższą zależnością:
\begin{equation}
f_{b,z}(\vartheta(t)) = \frac{7}{2} (\vartheta(t) - \qty{20}{\degreeCelsius}) ~\unit{\frac{mV}{K}} \label{eqn_sym_partb_temp_err}.
\end{equation}

Można zatem, podobnie jak w ramach poprzedniego fragmentu toru pomiarowego, opisać właściwości analizowanego obiektu stosując zaproponowany w pracy model:
\begin{gather}
\dot{y}_{b}(t) = f_{b} \left( \dot{y}_{a}(t) \right) = 3.3 \cdot \dot{y}_{a}(t) \label{eqn_sym_partb_out_ideal}, \\
\tilde{y}_{b}(t) = \dot{y}_{b}(t) + e_{b,\Sigma}(t) \label{eqn_sym_partb_out_real},
\end{gather}
Na wypadkowy błąd $e_{b,\Sigma}(t)$ składać się będą błędy zawarte w przetwarzanym sygnale $y_{a}(t)$ przenoszone przez analizowany element oraz błędy własne, które wprowadzane będą przez analizowany wzmacniacz pomiarowy. 

Pierwszą omawianą grupą błędów będą błędy własne, wprowadzane przez analizowany obiekt. Błąd statyczny własny, wynikający z dryfu zera spowodowanego temperaturą otoczenia, opisać można równaniem:
\begin{equation}
e_{b,sw}(t) = f_{b,z}(\vartheta(t)) \label{eqn_sym_partb_err_sw},
\end{equation}
natomiast błąd dynamiczny własny, wynikający z nieidealnej transmitancji obiektu, dla pojedynczej harmonicznej o pulsacji $\omega$ opisuje równanie:
\begin{equation}
\begin{split}
e_{b,dw}(t,\omega) = ~
& \dot{f}_{b} \left( \tilde{K}_{b}(\omega) E_{a,o}(\omega) \sin \left( \omega t + \varphi_{a,o}(\omega) + \tilde{\varphi}_{b}(\omega) \right) \right)- \\
& \dot{f}_{b} \left(\dot{K}_{b}(\omega) E_{a,o}(\omega) \sin \left( \omega t + \varphi_{a,o}(\omega) + \dot{\varphi}_{b}(\omega) \right) \right) = \\
& \dot{f}_{b} \left(\tilde{K}_{b}(\omega) E_{s,o}(\omega) \sin \left( \omega t + \varphi_{s,o}(\omega) + \tilde{\varphi}_{b}(\omega) \right) \right) - \\
& \dot{f}_{b} \left(\dot{K}_{b}(\omega) E_{s,o}(\omega) \sin \left( \omega t + \varphi_{s,o}(\omega) + \dot{\varphi}_{b}(\omega) \right) \right)
\end{split}
\label{eqn_sym_partb_dyn_self_err},
\end{equation}
wynikające z zależności \eqref{eqn_mid_cont_err_dyn_self} oraz \eqref{eqn_out_cont_err_dyn_prop}, przy czym wypadkowy błąd dynamiczny własny jest określony w postaci sumy kolejnych harmonicznych sygnału błędu dynamicznego własnego i może zostać opisany w postaci:
\begin{equation}
e_{b,dw}(t) = \sum _{i = 1} ^{\infty} e_{b,dw}(t,\omega_{a,i}) \label{eqn_sym_partb_dyn_self_sum}.
\end{equation}

Drugą grupę błędów stanowią błędy propagowane, przenoszone z wejścia na wyjście obiektu. Błędy statyczny $e_{a,sw}(t)$, związany z dryfem zera przetwornika pomiarowego, oraz losowy $e_{a,rw}$, związany z nieliniowością charakterystyki zastosowanego przetwornika pomiarowego, będą przenoszone zgodnie z następującymi zależnościami:
\begin{gather}
e_{b,sp}(t) = \dot{f}_{b} \left( e_{a,sw}(t) \right) = 3.3 \cdot e_{a,sw}(t) \label{eqn_sym_partb_stat_prop_err}, \\
e_{b,rp,1}(t) = \dot{f}_{b} \left( e_{a,rw}(t) \right) = 3.3 \cdot e_{a,rw}(t) \label{eqn_sym_partb_rand_prop_err_1}.
\end{gather}
Błąd losowy $e_{b,rp,2}$ związany z szumem obecnym w sygnale pomiarowym, z którym związany jest błąd $e_{a,rp,2}$, należy analizować zgodnie z zależnościami \eqref{eqn_mid_cont_var_rand} oraz \eqref{eqn_out_cont_err_rand_prop}. Podobnie, jak w przypadku analizowanego przetwornika pomiarowego, w zakresie częstotliwości próbkowania transmitancja obiektu nie będzie miała wpływu na widmo przetwarzanego sygnału szumu. Można zatem zapisać równanie opisujące przebieg omawianego błędu na wyjściu obiektu:
\begin{equation}
e_{b,rp,2}(t) = \dot{f}_{b} \left( e_{a,rp}(t) \right) = 3.3 \cdot e_{a,rp}(t) \label{eqn_sym_partb_rand_prop_err_2},
\end{equation}
oraz wskazać zależność opisującą sumaryczny błąd losowy propagowany analizowanego obiektu daną równaniem:
\begin{equation}
e_{b,rp}(t) = e_{b,rp,1}(t) + e_{b,rp,2}(t) = 3.3 \left( e_{a,rp}(t) + e_{a,rw}(t) \right) \label{eqn_sym_partb_rand_prop_err},
\end{equation}
Propagacja błędów dynamicznych $e_{a,dw}$ zawartych w przetwarzanym sygnale analizowana będzie z osobna dla każdej harmonicznej błędu dynamicznego, których parametry zestawiono w tabeli \ref{tab_sym_parta_params_dyn_summary}. Harmoniczne te, zgodnie z charakterystyką dynamiczną analizowanego wzmacniacza, będą odpowiednio tłumione i przesuwane w fazie, a następnie zgodnie z jego charakterystyką statyczną zostaną wzmocnione. Przedstawione zależności, zgodnie z równaniami \eqref{eqn_mid_cont_err_dyn_prop} oraz \eqref{eqn_out_cont_err_dyn_prop} przyjmują postać:
\begin{gather}
e_{b,dp}(t,\omega) = \dot{f}_{b} \left( \tilde{K}_{b}(\omega) E_{a,e}(\omega) \sin \left( \omega t + \varphi_{a,e}(\omega) + \tilde{\varphi}_{b}(\omega) \right) \right) \label{eqn_sym_partb_dyn_prop_err},\\
e_{b,dp}(t) = \sum _{i = 1} ^{\infty} e_{b,dp}(t,\omega_{a,i}) \label{eqn_sym_partb_dyn_prop_sum}.
\end{gather}

Na podstawie przedstawionych zależności, zgodnie z równaniem \eqref{eqn_out_cont_err_sum_add}, opisać można wypadkowy błąd wielkości wyjściowej analizowanego wzmacniacza pomiarowego w postaci równania:
\begin{equation}
e_{b,\Sigma}(t) = e_{b,sw}(t) + e_{b,sp}(t) + e_{b,rp}(t) + e_{b,dw}(t) + e_{b,dp}(t) \label{eqn_sym_partb_error_sum}.
\end{equation}

Kolejny etap analizy sprowadza się do wyznaczenia parametrów opisanych sygnałów błędów. Jako, że proces pomiaru powtarzany będzie wielokrotnie, należy dla wskazanych sygnałów określić ich parametry w kategorii probabilistycznej, uwzględniając zachodzące pomiędzy nimi związki. W przypadku błędów dynamicznych należy, analogicznie jak w przypadku przedstawionej analizy przetwornika pomiarowego, wyznaczyć wypadkowe amplitudy i przesunięcia w fazie kolejnych harmonicznych sygnału błędu. W analizowanym przypadku każda wypadkowa harmoniczna sygnału błędu dynamicznego złożona będzie z trzech składników -- dwóch wynikających z równania \eqref{eqn_sym_partb_dyn_self_err} oraz jednej wynikającej z równania \eqref{eqn_sym_partb_dyn_prop_err}. Parametry wypadkowe należy wyznaczyć zgodnie z metodą opisaną w równaniach od \eqref{eqn_dyn_vect} do \eqref{eqn_dyn_vect_phi}. W przypadku pozostałych błędów składowych należy określić ich wariancję uwzględniając funkcję przetwarzania obiektu, przy czym w przypadku liniowej i addytywnej funkcji przetwarzania zapisać można zależność:
\begin{equation}
\sigma_{wy}^{2} = f(\sigma_{we})^{2} \label{eqn_var_function},
\end{equation}
gdzie $\sigma_{wy}^{2}$ jest wariancją na wyjściu funkcji przetwarzania $f(x)$, a $\sigma_{we}^{2}$ wariancją na wejściu. Dodatkowo zauważyć należy, że kształt rozkładu przetwarzanej wielkości nie ulega zmianie. Wyznaczone analogicznie do przykładu opisanego w równaniach od \eqref{eqn_sym_parta_dyn_self_example_sum} do \eqref{eqn_sym_parta_dyn_self_example_phi} parametry wypadkowe sygnału błędu dynamicznego $e_{b,d}$ zestawiono w tabeli \ref{tab_sym_partb_params_dyn_summary}, natomiast tabela \ref{tab_sym_partb_params_unc_list} przedstawia budżet niepewności wielkości wyjściowej analizowanego wzmacniacza pomiarowego z uwzględnieniem podziału na błędy własne i propagowane.

\begin{table}[htb!]
\begin{center}
\caption{Parametry wypadkowe kolejnych harmonicznych błędu dynamicznego analizowanego w eksperymencie symulacyjnym wzmacniacza pomiarowego \label{tab_sym_partb_params_dyn_summary}}
\begin{tabular}[c]{| c | c | S | S |} \hline
\textbf{Lp. $j$} & \textbf{Pulsacja $\omega_{b,j}$, rad/s} & \textbf{Amplituda $E_{b,e}(\omega_{b,j})$, mV} & \textbf{Faza $\varphi_{b,e}(\omega_{b,j})$, rad} \\ \hline
1 & $1000  \cdot 2\pi$  &   9.23  & -1.57  \\ \hline
2 & $5000  \cdot 2\pi$  &  23.08  &  1.96  \\ \hline
3 & $15000 \cdot 2\pi$  &  23.07  & -1.07  \\ \hline
\end{tabular}
\end{center}
\end{table}

\begin{table}[htb!]
\begin{center}
\caption{Budżet niepewności wielkości wyjściowej analizowanego w eksperymencie symulacyjnym wzmacniacza pomiarowego, gdzie (a) oznacza przetwornik pomiarowy oraz (b) oznacza wzmacniacz pomiarowy \label{tab_sym_partb_params_unc_list}}
\begin{tabular}[c]{| c | S | S | c | c |} \hline
\textbf{Symbol} & \textbf{$U_{95\%}$, mV} & \textbf{$\sigma^{2}$, \micro V} & \textbf{Kształt rozkładu} & \textbf{Źródło błędu} \\ \hline
${b,sw}$       & 11.52 &  36.75  & trójkątny                    & dryf temperaturowy (a)                     \\ \hline
${b,sp}$       & 8.15  &  18.38  & trójkątny                    & dryf temperaturowy (b)                     \\ \hline
${b,rp,1}$     & 9.93  &  36.26  & jednostajny                  & nieliniowość obiektu (a)                   \\ \hline
${b,rp,2}$     & 16.70 &  72.64  & normalny                     & szum wielkości wejściowej                  \\ \hline
${b,dp,1}$     & 6.21  &  19.14  & \multirow{6}{*}{dwumodalny}  & \multirow{3}{*}{transmitancja (a)}         \\ \cline{1-3}
${b,dp,2}$     & 15.53 &  119.62 &                              &                                            \\ \cline{1-3}
${b,dp,3}$     & 15.52 &  119.44 &                              &                                            \\ \cline{1-3} \cline{5-5}
${b,dw,1}$     & 3.06  &  4.64   &                              & \multirow{3}{*}{transmitancja (b)}         \\ \cline{1-3}
${b,dw,2}$     & 7.65  &  29.00  &                              &                                            \\ \cline{1-3}
${b,dw,3}$     & 7.65  &  28.99  &                              &                                            \\ \hline
\end{tabular}
\end{center}
\end{table}

Ostatnim krokiem analizy pozostaje określenie związków pomiędzy składowymi budżetu niepewności zestawionymi w tabeli \ref{tab_sym_partb_params_unc_list}. Należy zauważyć, że składowe związane z dryfem temperaturowym przetwornika pomiarowego oraz dryfem temperaturowym wzmacniacza zależą od tej samej wielkości fizycznej -- temperatury otoczenia. Oznacza to, że należy określić korelacje pomiędzy omawianymi wielkościami zgodnie z zależnością \eqref{eqn_var_corr} i uwzględnić ją w równaniu \eqref{eqn_var_matrix} w celu określenia wypadkowej wariancji składanych sygnałów błędu. Wyznaczony współczynnik korelacji pomiędzy opisywanymi błędami statycznymi wynosi:
\begin{equation}
r_{b,sw,sp} = \frac{\sigma_{b,sw,sp}^{2} - \sigma_{b,sw}^{2} - \sigma_{b,sp}^{2}}{2 \sigma_{b,sw} \sigma_{b,sp}} = \frac{\num{1.07e-4} - \num{3.68e-5} - \num{1.84e-5}}{2 \cdot \num{1.92e-2} \cdot \num{4.29e-3}} = 0.31 \label{eqn_sym_partb_stat_corr},
\end{equation}
przy czym w celu wyznaczenia wypadkowej wartości wariancji $\sigma_{b,sw,sp}^{2}$ przeprowadzono eksperyment metodą Monte-Carlo. Ze względu na fakt, że analizowane sygnały błędu statycznego zależą liniowo w pełni od tej samej wielkości fizycznej, rozkład błędu wypadkowego cechować się będzie kształtem identycznym, jak rozkład omawianej wielkości fizycznej. W przypadku kolejnych harmonicznych błędu dynamicznego własnego oraz propagowanego zauważyć można, że przesunięcia fazowe przebiegów tych harmonicznych są pomijalnie małe -- ich rząd wielkości wynosi \qty{1e-3}{rad}. Można zatem przyjąć, że współczynniki korelacji składanych sygnałów będą zbliżone do zera, co pozwoli zastosować uproszczone równanie \eqref{eqn_var_sum} do określenia wypadkowej wariancji tych przebiegów. Założenia te potwierdzają wyniki zestawione w tabeli \ref{tab_sym_partb_params_dyn_summary}.

Korzystając zależności przedstawionych równaniami od \eqref{eqn_sym_parta_uncert_stat} do \eqref{eqn_sym_parta_var_dyn}, równania \eqref{eqn_var_function} oraz zestawionych w tabeli \ref{tab_sym_partb_params_unc_list} wartości, wyznaczono budżet niepewności uwzględniający podział na kategorie błędów, przy czym ze względu na konieczność przeprowadzania dalszej analizy w dziedzinie pulsacji, nie wyznaczano wypadkowych parametrów błędu dynamicznego. Wyznaczone wartości przedstawia tabela \ref{tab_sym_partb_params_unc_sum}, która zostanie wykorzystana w dalszym etapie analizy toru pomiarowego. 

\begin{table}[htb!]
\begin{center}
\caption{Budżet niepewności wielkości wyjściowej analizowanego w eksperymencie symulacyjnym wzmacniacza pomiarowego z uwzględnieniem podziału na błędy statyczne, dynamiczne oraz losowe \label{tab_sym_partb_params_unc_sum}}
\begin{tabular}[c]{| c | S | S | c | c |} \hline
\textbf{Symbol} & \textbf{$U_{95\%}$, mV} & \textbf{$\sigma^{2}$, \micro V} & \textbf{Kształt rozkładu} & \textbf{Źródło błędu} \\ \hline
${b,s}$        & 19.66 &  107.01 & trójkątny                    & dryf temperaturowy                         \\ \hline
${b,r}$        & 20.45 &  108.90 & normalny                     & szum i nieliniowość                        \\ \hline
${b,d,1}$      & 6.21  &  19.14  & \multirow{3}{*}{dwumodalny}  & \multirow{3}{*}{transmitancja}             \\ \cline{1-3}
${b,d,2}$      & 15.53 &  119.62 &                              &                                            \\ \cline{1-3}
${b,d,3}$      & 15.52 &  119.44 &                              &                                            \\ \hline
\end{tabular}
\end{center}
\end{table}

W celu weryfikacji poprawności zastosowanego modelu błędu oraz przeprowadzonych obliczeń wykonano eksperyment metodą Monte-Carlo, polegający na wyznaczeniu sto tysięcy razy wartości wielkości wyjściowej analizowanego wzmacniacza pomiarowego. Podczas eksperymentu fazę sygnału wejściowego $s(t)$ losowano z przedziału $<-2 \pi f_{1};2 \pi f_{1}>\unit{rad}$, przy czym wylosowanie każdej w możliwych wartości było jednakowo prawdopodobne. Uzyskiwaną wartość wielkości wyjściowej porównywano z wartością otrzymaną dla idealnej realizacji analizowanego fragmentu toru pomiarowego (tj. takiej, w której nie występowały żadne źródła błędów), a następnie na podstawie równania \eqref{eqn_sym_partb_error_sum} wyznaczano realizację błędu wielkości wyjściowej $y_{b}(t)$. Wyznaczone wartości zostały użyte do sporządzenia histogramu, na podstawie którego określono parametry rozkładu błędu analizowanej wielkości wyjściowej. Eksperyment wykonano uwzględniając wszystkie źródła błędu oraz uwzględniając źródła związane z kolejnymi kategoriami błędów. Uzyskane na drodze eksperymentu histogramy przedstawia rysunek \ref{fig_symul_partb_hist}.

\begin{figure}[htb!]
\begin{center}
\includegraphics{obrazki/hist_part_b}
\caption{Histogramy błędów \textbf{a)}~statycznego, \textbf{b)}~dynamicznego, \textbf{c)}~losowego, \textbf{d)}~wypadkowego, wielkości wyjściowej zastosowanego w eksperymencie symulacyjnym wzmacniacza pomiarowego \label{fig_symul_partb_hist}}
\end{center}
\end{figure}

Analizując wyniki eksperymentu zauważyć można, że uzyskane wyniki dla błędów losowego oraz statycznego są zbliżone do tych przedstawionych w tabeli \ref{tab_sym_partc_params_unc_sum}. Pozwala to zakładać, że podobnie jak w przypadku analizy właściwości przetwornika pomiarowego, przyjęty model błędu oraz stosowane zależności poprawnie określają związki pomiędzy wskazanymi błędami i umożliwiają poprawne oszacowanie ich parametrów. Na etapie przeprowadzonej analizy nie wyznaczano wypadkowych parametrów błędu dynamicznego oraz całkowitego błędu wypadkowego -- dane te, jak pokazano na obecnym przykładzie, nie są użyteczne podczas analizy kolejnych fragmentów toru pomiarowego, przy czym ich wyznaczenie wymaga pewnego nakładu obliczeń.

\section{Analiza przetwornika analogowo-cyfrowego}

Kolejnym elementem wchodzącym w skład analizowanego toru pomiarowego jest przetwornik analogowo-cyfrowy. W eksperymencie zakłada się, że element jest realizowany przy użyciu $8$-bitowego przetwornika wagowego o zakresie napięcia wejściowego z przedziału $<-3;3>\unit{V}$. Wobec powyższych liczba dostępnych wartości wielkości wyjściowej tego przetwornika wynosi $N_{q} = 256$, natomiast wartość kwantu jest równa $q = \frac{\qty{3}{V} - (\qty{-3}{V})}{256} = \qty{23.44}{mV}$. Zakładając, że wielkością wyjściową $x_{c}(n)$ analizowanego przetwornika będzie dyskretna reprezentacja wielkości wejściowej $y_{b}(t)$, zapisać można następujące zależności:
\begin{gather}
\dot{x}_{c}(n) = \dot{y}_{b}(nT_{p}) \label{eqn_sym_partc_out_ideal}, \\
\tilde{x}_{c}(n) = \tilde{y}_{b}(nT_{p}) + e_{c,q}(\tilde{y}_{b}(nT_{p})) = \dot{x}_{c}(n) + e_{c,\Sigma}(n) \label{eqn_sym_partc_out_real}, \\
e_{c,\Sigma}(n) = e_{b,\Sigma}(nT_{p}) + e_{c,q}(\tilde{y}_{b}(nT_{p})) \label{eqn_sym_partc_error_sum},
\end{gather}
gdzie $T_{p}$ jest okresem próbkowania równym $\frac{1}{\qty{48}{kHz}} = \qty{20.8(3)}{\micro s}$.
Na podstawie zależności danych równaniami od \eqref{eqn_adc_function} do \eqref{eqn_adc_qerrrange} zapisać można nierówność określającą przedział, w jakim znajdować się będzie błąd kwantowania $e_{c,q}(x)$ jako:
\begin{equation}
\qty{-11.72}{mV} \le e_{c,q}(x) \le \qty{11.72}{mV} \label{eqn_sym_partc_error_quant}.
\end{equation}

Analizując równanie \eqref{eqn_sym_partc_out_real} zauważyć można, że realizacja błędu kwantowania zależna jest od wartości przetwarzanej wielkości wejściowej analizowanego przetwornika. Jednakże, jak wykazano w pracach \cite{sienkowski_kwant, sienkowski_adc}, zależność tą można pominąć. Przy założeniu, że uzyskanie na wejściu przetwornika dowolnej wartości z zakresu wartości wielkości wejściowej jest jednakowo prawdopodobne oraz że podczas pomiaru wielkość ta będzie się zmieniać, powtarzając proces pomiaru wielokrotnie, z punktu widzenia pojedynczego okna pomiarowego błąd kwantowania $e_{c,q}(x)$ rozpatrywać można w kategoriach probabilistycznych jako losową realizację wielkości z zakresu opisanego równaniem \eqref{eqn_sym_partc_error_quant} o rozkładzie jednostajnym \cite{jakubiec_system}. Takie podejście umożliwia zastosowanie zaproponowanego w pracy modelu błędu, podczas gdy analiza zakładająca funkcję przetwarzania omawianego obiektu daną w postaci równania \eqref{eqn_adc_output} byłaby skomplikowana. Wobec powyższych założeń wariancja $\sigma_{c,q}^{2}$ oraz niepewność rozszerzona $U_{c,q}$ związane z błędem kwantowania $e_{c,q}(x)$ mogą być opisane przez następujące zależności:
\begin{gather}
\sigma_{c,q}^{2} = \frac{(2q)^{2}}{12} = \frac{(2 \cdot \qty{23.44e-3})^{2}}{12} = \qty{45.78}{\micro V} \label{eqn_sym_partc_var_quant}, \\
U_{c,q} = c_{u} \sigma_{c,q} = 1.65 \cdot \num{6.77e-3} = \qty{11.16}{mV} \label{eqn_sym_partc_uncert_quant}.
\end{gather}

Aby zweryfikować poprawność przedstawionych zależności przeprowadzono eksperyment stosując metodę Monte-Carlo. W ramach eksperymentu wyznaczono sto tysięcy razy realizację wartości wielkości wyjściowej analizowanego przetwornika analogowo-cyfrowego, a następnie jej wartość porównano z wartością idealną, uzyskaną dla toru pomiarowego w którym nie występowały żadne źródła błędów. Na podstawie uzyskanych zgodnie z równaniem \eqref{eqn_sym_partc_error_sum} realizacji błędu opracowano histogram i określono jego parametry. Identyczny eksperyment przeprowadzono ponownie, z tą różnicą, że jako jedyne źródło błędów, uwzględniono w nim jedynie obecność procesu kwantowania w celu oszacowania jedynie parametrów błędu kwantowania. Rysunek \ref{fig_symul_partc_hist} przedstawia uzyskane na drodze eksperymentu histogramy.

\begin{figure}[htb!]
\begin{center}
\includegraphics{obrazki/hist_part_c}
\caption{Histogramy błędów \textbf{a)}~kwantowania, \textbf{b)}~wypadkowego, wielkości wyjściowej zastosowanego w eksperymencie symulacyjnym przetwornika analogowo-cyfrowego \label{fig_symul_partc_hist}}
\end{center}
\end{figure}

Analizując wyniki poprzedniego eksperymentu przedstawione na rysunku \ref{fig_symul_partb_hist} oraz wyniki bieżącego eksperymentu przedstawione na rysunku \ref{fig_symul_partc_hist}, wnioskować można że zaproponowane wcześniej założenia są spełnione. Wariancja błędu wypadkowego $\sigma_{b,\Sigma}^{2}$ wielkości wejściowej przetwornika analogowo-cyfrowego wyniosła w poprzednim eksperymencie około \qty{787}{\micro V}. Wariancja błędu wypadkowego $\sigma_{c,\Sigma}^{2}$ wielkości wyjściowej przetwornika analogowo-cyfrowego wyniosła w bieżącym eksperymencie około \qty{832}{\micro V}. Wartość wariancji błędu kwantowania $\sigma_{c,q}^{2}$ uzyskana na drodze eksperymentu wyniosła \qty{46.79}{\micro V}, a związana z nią niepewność $U_{c,q}$ wyniosła \qty{11.15}{mV}, co w zadowalającym stopniu pokrywa się z wartościami wyznaczonymi na podstawie równań \eqref{eqn_sym_partb_var_quant} oraz \eqref{eqn_sym_partb_uncert_quant}. Przedstawione wartości pozwolą określić korelacje pomiędzy wariancją błędu wypadkowego wielkości wejściowej przetwornika analogowo-cyfrowego oraz błędu kwantowania na podstawie równania \eqref{eqn_var_corr}, które w omawianym przypadku przyjmuje postać:
\begin{equation}
r_{c,q;b,\Sigma} = \frac{\sigma_{c,\Sigma}^{2} - \sigma_{c,q}^{2} - \sigma_{b,\Sigma}^{2}}{2 \sigma_{c,q} \sigma_{b,\Sigma}} = \frac{\num{8.31e-4} - \num{4.68e-5} - \num{7.87e-4}}{2 \cdot \num{6.84e-3} \cdot \num{2.81e-2}} = \num{-7.3e-3} \label{eqn_sym_partc_corr}.
\end{equation}

Uzyskana wartość współczynnika korelacji oraz wyniki przeprowadzonych eksperymentów świadczą o prawidłowości przyjętych założeń i pomijalnie małej korelacji błędu kwantowania z przebiegiem przetwarzanego przez analizowany obiekt sygnału oraz zawartych w nim sygnałów błędów. Na podstawie przedstawionych zależności oraz tabeli \ref{tab_sym_partb_params_unc_list} sporządzić można kompletny budżet niepewności wielkości wyjściowej $x_{c}(n)$ analizowanego przetwornika analogowo-cyfrowego, który zestawiono w tabeli \ref{tab_sym_partc_params_unc_list}.

\begin{table}[htb!]
\begin{center}
\caption{Budżet niepewności wielkości wyjściowej analizowanego w eksperymencie symulacyjnym przetwornika analogowo-cyfrowego, gdzie (a) oznacza przetwornik pomiarowy, (b) oznacza wzmacniacz pomiarowy oraz (c) oznacza przetwornik analogowo-cyfrowy \label{tab_sym_partc_params_unc_list}}
\begin{tabular}[c]{| c | S | S | c | c |} \hline
\textbf{Symbol} & \textbf{$U_{95\%}$, mV} & \textbf{$\sigma^{2}$, \micro V} & \textbf{Kształt rozkładu} & \textbf{Źródło błędu} \\ \hline
${c,q}$        & 11.16 &  45.78  & jednostajny                  & proces kwantowania (c)                     \\ \hline
${c,sp,1}$     & 11.52 &  36.75  & trójkątny                    & dryf temperaturowy (a)                     \\ \hline
${c,sp,2}$     & 8.15  &  18.38  & trójkątny                    & dryf temperaturowy (b)                     \\ \hline
${c,rp,1}$     & 9.93  &  36.26  & jednostajny                  & nieliniowość obiektu (a)                   \\ \hline
${c,rp,2}$     & 16.70 &  72.64  & normalny                     & szum wielkości wejściowej                  \\ \hline
${c,dp,a,1}$   & 6.21  &  19.14  & \multirow{6}{*}{dwumodalny}  & \multirow{3}{*}{transmitancja (a)}         \\ \cline{1-3}
${c,dp,a,2}$   & 15.53 &  119.62 &                              &                                            \\ \cline{1-3}
${c,dp,a,3}$   & 15.52 &  119.44 &                              &                                            \\ \cline{1-3} \cline{5-5}
${c,dp,b,1}$   & 3.06  &  4.64   &                              & \multirow{3}{*}{transmitancja (b)}         \\ \cline{1-3}
${c,dp,b,2}$   & 7.65  &  29.00  &                              &                                            \\ \cline{1-3}
${c,dp,b,3}$   & 7.65  &  28.99  &                              &                                            \\ \hline
\end{tabular}
\end{center}
\end{table}

Przedstawiony w tabeli \ref{tab_sym_partc_params_unc_list} budżet niepewności dobrze obrazuje źródła błędów występujące w analizowanym torze pomiarowym oraz jednoznacznie wskazuje ich parametry. W dalszym etapie analizy stosowanie przedstawionego zestawienia jest jednak kłopotliwe, ponieważ wiązać się będzie z koniecznością osobnej analizy każdego z wskazanych sygnałów błędu z osobna. Ze względu na fakt, że proponowany w pracy model błędu dotyczący kolejnego fragmentu toru pomiarowego, jakim jest algorytm transformacji falkowej, wymaga jedynie określenia wariancji wypadkowego błędu statycznego, losowego oraz wariancji kolejnych wypadkowych harmonicznych błędu dynamicznego, podobnie jak to miało miejsce w przypadku poprzedniego elementu analizowanego toru pomiarowego przedstawiony zostanie budżet niepewności uwzględniający opisywany podział. Biorąc pod uwagę przedstawione w bieżącym podrozdziale założenia oraz wyniki zawarte w tabeli \ref{tab_sym_partb_params_unc_sum}, a także przyjmując omawiane wcześniej uproszczenie zakładające normalny rozkład wypadkowego błędu losowego, sporządzono budżet niepewności z uwzględnieniem omawianego podziału, który zestawiono w tabeli \ref{tab_sym_partc_params_unc_sum}. Parametry opisujące wypadkowy błąd losowy wyznaczono zgodnie z zależnościami:
\begin{gather}
\sigma_{c,r}^{2} = \sigma_{c,rp,1}^{2} + \sigma_{c,rp,2}^{2} + \sigma_{c,rp,2}^{2} + \sigma_{c,q}^{2} = \sigma_{b,rp,1}^{2} + \sigma_{b,rp,2}^{2} + \sigma_{c,q}^{2} = \qty{154.68}{\micro V} \label{eqn_sym_partc_var_random}, \\
U_{c,r} = c_{n} \sigma_{c,r} = 1.96 \cdot \num{12.44e-3} = \qty{24.38}{mV} \label{eqn_sym_partc_uncert_random}.
\end{gather}

\begin{table}[htb!]
\begin{center}
\caption{Budżet niepewności wielkości wyjściowej analizowanego w eksperymencie symulacyjnym wzmacniacza przetwornika analogowo-cyfrowego z uwzględnieniem podziału na błędy statyczne, dynamiczne oraz losowe \label{tab_sym_partc_params_unc_sum}}
\begin{tabular}[c]{| c | S | S | c | c |} \hline
\textbf{Symbol} & \textbf{$U_{95\%}$, mV} & \textbf{$\sigma^{2}$, \micro V} & \textbf{Kształt rozkładu} & \textbf{Źródło błędu} \\ \hline
${c,s}$        & 19.66 &  107.01 & trójkątny                    & dryf temperaturowy                         \\ \hline
${c,r}$        & 24.38 &  154.68 & normalny                     & szum, nieliniowość, konwersja              \\ \hline
${c,d,1}$      & 6.21  &  19.14  & \multirow{3}{*}{dwumodalny}  & \multirow{3}{*}{transmitancja}             \\ \cline{1-3}
${c,d,2}$      & 15.53 &  119.62 &                              &                                            \\ \cline{1-3}
${c,d,3}$      & 15.52 &  119.44 &                              &                                            \\ \hline
\end{tabular}
\end{center}
\end{table}

\begin{comment}
\section{Analiza algorytmu transformacji falkowej}


\section{Podsumowanie przeprowadzonego eksperymentu}



\end{comment}
